- Ринок ідей проектів. Користувачі можуть описати свої ідеї, інші користувачі можуть коментувати чи пропонувати якісь покращення, ще хтось може повідомити про бажання реалізувати такий проект чи вказати на реально існуючі аналоги.

- Feature analysis (game). Аналіз можливостей різних продуктів/систем - як відкритих та загальновідомих, так і тих, що розробляються в проекті чи існують лише на стані ідеї. Користувачі створюють набір "карток" з описом основних можливостей. Потім можливий процес модифікації - коли певні картки додаються чи прибираються чи замінюються. Механізми голосування за різні набори features. Можна використовувати для brainstorming, виділення ключових features, аналізу ринку.

- Другий шанс проектам. Обговорення та аналіз продуктів/систем/проектів, які не стали успішними і були закриті, але при цьому містять цікаві ідеї, які варто реанімувати. Можливість голосування за окремі ідеї.

- Структуровані описи неструктурованих сутностей. Користувачі створюють певні шаблони для виділення ключових аспектів. Можливість розширення шаблонів - як автором, так і іншими користувачами. Система зв'язків між описами.

- Єдина адреса для термінів/ідей/ресурсів. Ресурс, на якому створюються сторінки для різних сутностей і туди додається вся інформація про ці сутності - як автоматично (сторінки вікіпедії, результати пошуку), так і вручну користувачами. Окремі сторінки для різних значень термінів. Також можливі сторінки для інших сторінок - наприклад, певний блог пост і його обговорення в різних форумах/мережах. Дає можливість завжди посилатись на цей ресурс, а не думати, на яку версію послатись.

- TLDR-портал. Можливість створення коротких описів довгих ресурсів - текстів, аудіо чи відео. Об'єднання описів від різних користувачів до одного ресурсу. Створення запитів на опис певного ресурсу.

- Персоналізовані плани вивчення теми/предметної області. Схожі на TODO-lists, але деревовидні чи графовидні, з залежностями. Замість просто check completed - можливість додати короткий опис чи посилання на ресурси. Можливість шарити плани, створювати модифікації на основі базових. Запити на створення планів для певної теми.

- Multimedia translate. Створення "перекладів" ресурсів на інші види: текст-зображення-аудіо-відео-інтерактивні-... . Запити для перетворення певних ресурсів.

- Віртуальне середовище знань. Певний віртуальний простір (можливо VR/AR), де користувачі можуть розміщувати об'єкти - образи чи нагадування про певні знання, факти, методи, ... Можуть бути приватними чи доступними іншим користувачам. Використовується для вивчення певної предметної області, згадування, підготовки до іспитів, ...

- Як працює алгоритм. Платформа для створення симуляцій/візуалізацій роботи різних алгоритмів. Користувач може покроково проходити алгоритм, повертатись назад, дивитись варіанти виконання для інших вхідних даних. Може бути оформлено у вигляді гри.

- Web calculator for geeks. Схоже на звичайний калькулятор, але використовує якісь незвичні "числа": алгебраїчні структури, стародавні системи числення, системи з фантастичних творів, ... Можливість плагінів для додавання нових систем.

- Бюрократичний навігатор. Детальні пояснення/інструкції, як виконати ту чи іншу бюрократичну процедуру, куди йти, які документи готувати, скільки за часом займають різні етапи. Створюють як користувачі, так і продвинуті представники відповідних установ/організацій/... Можливість описувати свій досвід отримання бюрократичних послуг.

- Патерни в юридичних документах. Автоматичний пошук стандартних фраз/фрагментів в документах на зразок terms of service, privacy policy, license. Опис, що вони означають, "людською мовою". Пошук серед документів за наявністю таких патернів.

- Засіб для формалізованих "щоденників". Набір подій різних типів - може розширюватись користувачами. Швидке створення записів про події. Можливість інтеграції з зовнішніми системами для автоматичного створення записів.

- Створення покрокових інструкцій. Підтримуються бібліотеки стандартних кроків для різних предметних областей, а також шаблони інструкцій, в яких частину кроків вже заповнено. Стандартні елементи можуть містити текстові описи, а також ілюстрації (наприклад, стандартні скріншоти). Елементи можуть бути параметризованими - можливість підставити значення параметрів. Користувачі можуть створювати інструкуції, а інші користувачі оцінюють корисність та вказують незрозумілі кроки. Можливість генерації IT automation scripts з інструкцій.

- Розумний таймер. Створення таймерів різних типів, з можливістю виконання певних дій після спрацювання таймеру. Розумний алгоритм для швидкого створення таймерів з урахуванням контексту (користувач створив таймер "нагріти воду", система пропонує варіанти наступних дій - "зварити різні продукти" і автоматично підставляє час)

- Smart clipboard. Можливість створення плагінів для детекції певних "цікавих" об'єктів в clipboard, і виконання певних автоматичних дій щодо них (без зміни вмісту clipboard).

- Лінійна історія комітів. На вхід подається розгалуджена історія комітів, наприклад. в git repository. Система генерує лінійне представлення, "віртуально"  об'єднуючи гілки, відкидаючи непотрібні коміти і т.д. При цьому реальних змін в репозиторії не робиться. Якщо можливі різні варіанти - система один раз питає, як зробити, і потім намагається робити по аналогії. Можливість різних представлень для одного репозиторію.

- Restartable git clone. Зараз мережеві проблеми під час операції git clone призводять до переривання операції, і її необхідно запускати з нуля - тобто великий репозиторій на ненадійній мережі можна і зовсім не отримати ніколи. Реалізувати засіб, який би дозволяв зберегти поточний стан операції у випадку переривання, і продовжити клонування з уже досягнутої позиції.

- UI testing/automation + machine learning. Засіб на зразок Sikuli, що дозволяє автоматизувати якісь дії за зображеннями елементів керування. Але замість ручного копіювання зображень - режим навчання, коли система відслідковує дії користувача і намагається виділити активні елементи. Вирішення ситуацій, коли є декілька однакових чи схожих елементів.

- Customizable recommender. Як у звичайних рекомендаційних системах, пошук елементів (товарів, контенту), які користувачу можна порекомендувати, на основі вже переглянутих чи явно поставлених likes/rates. Але з можливістю налаштування. Наприклад, список важливих аспектів і користувач може відмітити, що з них важливо (тобто варто використати в алгоритмі пошуку рекомендацій), а що не важливо для цього конкретного користувача. Ще одна можливість - задати відстань за певним аспектом (наприклад, користувачу набридло постійно бачити ті самі елементи - задається відстань, щоб шукати навпаки несхожі елементи).

- Графоподібний форум. На відміну від класичних лінійних чи деревовидних форумів, можливість приєднати новий пост до довільної кількості попередніх постів, можливість змінювати зв'язки (тим самим рухаючи пост), типи зв'язків.

- Custom ratings. Користувачі створюють спеціалізовані рейтинги, інші користувачі використовують ці рейтинги та оцінюють ресурси відповідно до них.

- Спільнота змістовних оглядів (reviews). Користувачі можуть створювати огляди певних продуктів, ресурсів, ... Інші користувачі оцінюють якість оглядів. Можливі огляди на огляди. Запит від користувачів - створити огляд певного продукту з фокусом на певні аспекти (виконавці запиту, наприклад, підвищують свою "репутацію" в спільноті).

- Соціальна мережа з кнопкою dislike, але без кнопки like. За замовченням вважається, що всім користувачам подобаються всі пости. Користувач може вказати, що йому не подобається - але це дорога операція, потребує обов'язкового пояснення, що саме не подобається, також якісь обмеження на кількість dislike за проміжки часу, чи кожен dislike використовує певний ресурс. Створення dislike bounties - коли користувач дає якусь кількість ресурсу за оригінальні ідеї, чим не подобається пост. Коментарі щодо dislike також є постами і до них можна застосовувати dislike за тими ж правилами.

- Parasite social network. Соціальна мережа, що "паразитує" на інших соціальних мережах чи подібних ресурсах. Користувачі створюють пости/коментарі, які кодуються та публікуються в інших соціальних мережах. Користувачі "паразитної" мережі бачать декодований пост, звичайні користувачі бачать якусь нісенітницю (або ж можливість передавати в plain text + закодовані метадані). Таким чином, існуючі соціальні мережі використовуються як "транспорт" для нової. Різні схеми кодування, де закодовані пости виглядають як "справжні" (стеганографія).

- Моделювання спільнот/соціальних структур. Створюється опис певної соціальної структури, користувачі беруть певні ролі і виконують певні дії відповідно до заданих правил. В результаті можна подивитись, як "працюють" різні організаційні структури, форми правління, спільноти. Можливо у формі онлайн гри.

- Анонімізоване спілкування. Користувач створює public channel прив'язаний до своєї online identity. Інші користувачі можуть постити загальнодоступні коментарі - при цьому опція використовувати i1. public identity; i2. anonymous identity - але однаковий для всіх постів в цьому public channel; i3. anonymous identity різний для різних постів. Також можна створити private channel, де одна зі сторін відома, а інша - ні (i2 to i1). Нарешті, можливий пошук випадкових користувачів за якимись тегами (країна, професія, хоббі, вподобання,погляди) і public/private channel до них (i1/i2/i3 to i2/i3). Можлива система, коли справжнє авторство постів насправді зберігається, лише не доступне користувачам - тоді є можливість поскаржитись на якісь пости, модератори можуть перевірити, чи насправді пости належать одному користувачу, і робити якісь санкції на зразок shadow ban.
